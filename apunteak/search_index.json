[
["index.html", "Hizkuntzaren Didaktika (2020) Haur Hezkuntza V0 Aurretikoak", " Hizkuntzaren Didaktika (2020) Haur Hezkuntza V0 Juan Abasolo 2020-09-30 Aurretikoak Hizkuntzaren Didaktika eta Atzerriko Hizkuntza ikasgaiko lehenengo zatiko apunteak daude hemen, Hizkuntzaren Didaktikako zatikoak, hain zuzen. Hamar astean zehar antolatzen dira ikasgai honetako eskolak, honela 2020 urtean, ahaleginez: astea: Aurkezpen eguna * astea: Zer da Hizkuntza | Hizkuntzalaritza astea: Hizkuntzalaritza astea: Nola ikasten du umeak hizketan | Proiektuaren aurkezpena astea: Hizkuntza patologiak astea: Hizkuntza patologiak astea: Ahozko hizkuntza haur hezkuntzan astea: Ahozko hizkuntza haur hezkuntzan astea: Murgiltze klaseak 10 astea: Aurkezpenak eta azterketarako azken prestaketak Hobeto eta sakonago irakur dezakezu hemen. Jakin beza hona iritsitako nabigatzaileak apunteok ez direla egile honek egindakoak, baizik eta hainbaten lanetatik aurtengo ikasleentzat Covid19k eragiten digun presentzialtasun makalaren ondoren erantzun nahirik sortutako gunea. Batez ere Asier Romerok, Karlak eta Lorea Unamunoren lanetatik edan dute apunteok. "],
["T1.html", " 1 Zer da hizkuntza? 1.1 Hizkuntza: komunikazio tresna 1.2 Hizkuntza: pentsatzeko eta ikasteko tresna 1.3 Hizkuntza: sortzeko tresna Lehenengo ariketa: Hausnarketa 1.4 Eskolaren eginkizuna hizkuntza arloan 1.5 Hizkuntza HHko curriculumean 1.6 Aro kritikoa Bigarren ariketa Erreferentziak", " 1 Zer da hizkuntza? Hizkuntza zer den definitu behar genuke, hizkuntzaren didaktikaz aritu behar dugula esan aurretik. Baina hizkuntza zer den argi, garbi eta ezbairik gabe esaten duenik ere ez dakigu dagoen. Hizkuntza hitz egiten dugunean, zer datorkigu burura? Zer da hizkuntza bat? Hizkuntza ikasten dugu? Ala beste zerbait gertatzen da? Zer? Ama Hizkuntza edo etxeko hizkuntza eta beste guztiak berdin lortzen ditugu? Berdin lortzen dugu jakitea, alegia? Eta berdin umetan edo nagusitan? Etxean ikasten badugu hizkuntza, eskolan zer egiten dugu? Zein alde dago batetik bestera? Esan dezakegu hizkuntza dela komunikazio tresna, pentsatzeko tresna, ikasteko tresna, sortzeko tresna… Erabaki behar dugu ea tresna den hizkuntza ala gu garen hizkuntzarenak. Zein neurritan den hori, behintzat. 1.1 Hizkuntza: komunikazio tresna Gizakion arteko hartu-emanak erregulatzeko eta kontrolatzeko hizkuntza darabilgu. Tresna posibleen artean eraginkorrena dela esan dezakegu, oso esanahi konplexuak adieraz ditzakegu baliabide urriko gastua eginaz. Gizakiok hizkuntzaren erabileraz “orain” eta “hemen” egotea gaindi dezakegu animaliek ezin dezaketen moduan. No solamente es importante ser capaz de comunicarse, sino que hay que tener en cuenta la importancia de lo que se comunica y, particularmente, la importancia de lo que solo se puede comunicar mediante el uso del lenguaje. – Tough, El lenguage oral en la escuela, 14. orr. 1.2 Hizkuntza: pentsatzeko eta ikasteko tresna Hizkuntzaren bitartez mundua ezagutzen eta ulertzen dugu, hizkuntzak berak horretan laguntzen digulako. Munduan eragiteko hizkuntza darabilgu jarduerak hizkuntzaren bitartez planifikatzen, antolatzen eta kontrolatzen ditugunean. … A través del lenguaje, la madre le enseña al niño los planes semánticos del mundo que tiene que construir. La cruda realidad no es habitable: hay que darle sentido, segmentarla, dividirla en estancias y construir pasillos y relaciones para pasar de uno a otro. Es la niña la que tiene que construir su hogar de manera irremediable, ya que necesita apropiarse de la realidad, pero sería un gran fastidio si tuviera que inventar la arquitectura. (…) gracias al idioma no dependerá solo de tu experiencia, sino que podrás aprovechar la experiencia de los demás. … El lenguaje, además de permitir que el sujeto construya el Mundo, le permite tomar posesión de sí mismo … La madre no solo introduce orden en el mundo objetivo, sino también en la subjetividad sin sujeto del niño … El lenguaje, que comienza como un medio de comunicación con los demás, se convierte en un medio para que el niño se comunique consigo mismo, ayudándole a regular sus acciones. Esta función reguladora es de enorme importancia para la construcción de inteligencia … – Marina (1993), El mundo y el lenguaje, Teoría de la inteligencia creadora Ideion adibide argigarri batzuk, ingelesetik gaztelaniara ekarrita, Wells (1988) liburuan: Elisabeth, a la edad de 4 años, observa a su madre, que recoge con una pala las cenizas del hogar y las hecha en un cubo: E: ¿Para qué haces eso? M: La estoy recogiendo y llevándola afuera para que papá la eche por el jardín E: ¿Por qué ha de echarlas por el jardín? M: Para que esté bien abonado. E: ¿Así crecerá la hierba? M: Sí. E: Y eso ¿por qué? M: ¿Te acuerdas que te expliqué que tú necesitas comer cosas distintas como huevos y col y budín de arroz para hacerte grande? E: Sí. M: Pues las plantas también necesitan cosas distintas. Y una de las cosas que les van bien es la ceniza. – Wells, Aprender a leer y escribir, 79 or. James, a la edad de 3 años y medio, ha estado jugando en el jardín. Su madre quiere llevárselo para cambiarle los calcetines y los zapatos embarrados pero, al entrar, el niño ve un pájaro: M: Vamos a ver. Así – una zapatilla puesta. J: Veo un pájaro. M: ¿Un qué, cielo? J: Veo un pájaro. M (en un susurro): ¿Ahí? ¿Afuera? J (señalando y susurrando): Sí. Lo veo. (Los dos siguen hablando en susurros) M: ¿Se está comiendo algo? E: No. M: Va a la –la bolsa de papel a intentar coger unos trozos –Oh, ahí tiene un poco de comida. Y supongo que cogerá unos trozos de la bolsa para hacer su nido debajo del tejado. James, espera un poco que voy… James quiere salir a verlo más de cerca, pero en ese momento el pájaro alza el vuelo J: El pájaro se ha ido. M (hablando de nuevo a un volumen normal): ¿Ya se ha ido? J: Sí. – Wells, Aprender a leer y escribir, 81 or. Simon, con 4 años y 9 meses, acaba de comerse una manzana y se ha quedado con las pepitas. Le explica a su madre qué podría hacer con ella S: Una pepita es una semilla. O sea que puede crecer. Y podríamos cultivar algunas. Tengo unas cuantas semillas de manzana –semillas y pepitas de manzana- y si consigo aún más, papá y yo podríamos salir un día, un día que no llueva, y podríamos plantar las semillas. O podría plantarlas yo mañana – Wells, Aprender a leer y escribir, 81 or. Zer eragiten dizu?… eta zelan du izena? 1.3 Hizkuntza: sortzeko tresna Hizkuntza bera ere sortzeko tresna bada. Hizkuntza erabili behar dugu adierazpenerako honakoak egiten ditugunean: Poemak Ipuinak kantak Ahokorapiloak Igarkizunak Hitz-jokoak Kulturalki zabalpen handikoak dira bertsolaritza edo errefrauak, esate baterako. Ago ixiletik ez da ezer jakiten Eta gaztelaniaz, Hombre refranero, hombre majadero Lehenengo ariketa: Hausnarketa Hurrengo puntuak taldeko hausnarketa bat egiteko erabili behar dituzue, ikuspegi bikoitz batetik: norbanako legez eta Haur Hezkuntzako irakasle(gai) legez Gure hizkuntzei zein erabilera ematen diegu? (H1/H2/…) Nahi duguna nahi dugun moduan adierazteko balio digu? Irakasle gisa, zer garrantzia du ikasgelan hizkuntza aberatsa eta adierazkorra erabiltzea? Zer egin dezakegu hizkuntza “tutu triste” bat balitz bezala erabili beharrean haren potentzialitate guztiaz baliatzeko? Eta HHko gelan zein neurritan ematen zaie aukera umeei hurrengoak egiteko? Ideiak ahalik eta ondoen formulatzeko, haien ekintzak justifikatzeko, esperimentatzen dutenaz hausnartzeko eta arrazonatzeko, argumentatzeko, azalpenak emateko, planifikatzeko, kontatzeko… ? Haien mundu emozionalarekin konektatu eta sentimenduak eta emozioak hitzez adierazteko, haietaz kontzientzia hartzeko, emozioak eta sentimenduak konpartitzeko? Hizkuntzarekin jolasteko, sortzeko eta gozatzeko? Irakasle gisa, zer-nolako esperientziak eskaini ahal dizkiogu ume guztiei hizkuntzaren erabilerari dagokionean? Zelan erabili dezakegu elkarrizketa? Zer-nolako estrategiak erabili ditzakegu? 1.4 Eskolaren eginkizuna hizkuntza arloan Ikasleen hizkuntza-komunikaziorako gaitasuna garatzen laguntzea, hizkuntza eraginkortasunez erabil dezaten euren bizitzako egoera eta behar guztietan. 1.5 Hizkuntza HHko curriculumean Hizkuntza beste hizkuntzekin (musika-hizkuntza, gorputz- hizkuntza, arte-hizkuntza, …) eremu bakarrean bilduta ulertzen izan da: Hizkuntzak: komunikazioa eta adierazpena Eremu horrek, haurrek, beste batzuen artean, honako gaitasun hauek eskuratzea du xede: Hizkuntza horiez guztiez jabetzea pixkanaka, beharrak, lehentasunak, sentimenduak, esperientziak eta errealitatearen errepresentazioak adierazteko Hizkuntza, ideiak eta sentimenduak adierazteko asmoz, komunikatzeko, irudikatzeko, ikasteko eta gozatzeko tresna gisa erabiltzea Eusko Jaurlaritzaren Legebiltzarra. (2009). 2/2009 Dekretua, urtarrilaren 20koa, Haur Hezkuntzako curriculuma zehaztu, eta Euskal Autonomia Erkidegoan ikaskuntza horiek ezartzen dituena. Euskal Herriko Agintaritzaren Aldizkaria, 21(469), 1–41. 1.6 Aro kritikoa Zer da? Aro kritikoa bat da hizkuntza guztientzat? Aro kritikoa bat da hizkuntza trebetasun (irakurmena, ahozkera, ulermena, etab.) guztientzat? Aro kritikoaren ondoren, posible ote da hizkuntza bat besteek bezala eskuratzea? Selinkerren ustez (Selinker, 1972) beste hizkuntza batean arrakasta osoa lortzen da jatorrizko hiztun bat bezala bezain ongi hitz egiterakoan, ados? Aro kritikoa CPH, (Critical Period Hypothesis): Penfield &amp; roberts (1959) Burmuinean […] zauriak nozitu dituzten haurrak kapaz dira hizkuntza berriro ikasteko. Burmuinean antzeko zauriak izandako helduek, aitzitik, ez dute gauza bera egiterik. –Perales, 2004: 21 Autore askok ikuskera desberdinak hartu dituzte gaiaren gainean, baina aro kritikoren bat askok identifikatu dute. Desberdin, baina identifikatu, horrela honela laburbil daitezke esanguratsuenak: Penfield &amp; Roberts (1959): 9 urte Lenneberg (1967): pubertaroa Krashen (1973): 5 urte Bigarren ariketa Irakurri Barreña (1994) artikulua eta erantzun dagozkion itemak (banaka). Zelan ulertzen dute sortzaileek delako Gramatika Unibertsala? Zelan liteke gramatikaren eta sintaxiaren jabekuntza bideratzen duen ahalmena gizakiok genetikoki daukagula esatea? Zein motatako hornia da giza hizkuntzaz jabetzea ahalbideratzen duena? Baina zelan izan liteke haurrak bere ama-hizkuntzaz jabetzea, jasotzen duen hizkuntz esperientzia mugatua eta okerrez betea bada? Zer da Gramatika Unibertsala? Zertzuk dira hizkuntzaren parametroak? Adibideak eman. Nola ikasten du haurrak hizkuntza? Entseiu / errakuntza? Hurrenkerarik bada? Zein adinarekin hasten da haurra ergatiboa edo pluralaren komunztadura erabiltzen? Eta autozuzentzeko gaitasuna? Zertan oinarritzen da hizkuntza jabekuntzaren garapena? Erreferentziak Barreña, A. (1994, ekainak 1). Chomskyren arauak eta hizkuntz jabekuntza. Elhuyar aldizkaria, 1994, 25–31. Eusko Jaurlaritzaren Legebiltzarra. (2009). 2/2009 Dekretua, urtarrilaren 20koa, Haur Hezkuntzako curriculuma zehaztu, eta Euskal Autonomia Erkidegoan ikaskuntza horiek ezartzen dituena. Euskal Herriko Agintaritzaren Aldizkaria, 21(469), 1–41. Eusko Jaurlaritzaren Legebiltzarra. (2015). 237/2015 Dekretua, abenduaren 22koa, Haur Hezkuntzaren curriculuma zehaztu eta Euskal Autonomia Erkidegoan ezartzen duena. Euskal Herriko Agintaritzaren Aldizkaria, 141. http://www.euskadi.eus/bopv2/datos/2016/01/1600142e.pdf Marina, J. A. (1993). Teoría de la inteligencia creadora. Editorial Anagrama. Perales, J. (2004). Euskara helduaroan ikasteko motibazioa: Hainbat gogoeta. Uztaro: giza eta gizarte-zientzien aldizkaria, 50, 23–43. Wells, Gordon. (1988). Aprender a leer y escribir. Laia. "],
["hizkuntzalaritza.html", " 2 Hizkuntzalaritza 2.1 Zer da Hizkuntzalaritza? 2.2 Hizkuntzaren atal nagusiak Ariketa nagusia Oinarrizko irakurgaia Erreferentziak", " 2 Hizkuntzalaritza Hizkuntzalaritzaren inguruko oinarri hiper minimotxu batzuk ikusiko ditugu gai honetan, eduki batzuk ulertu behar baitira, egoki jarraitu ahal izateko ikasgaian. 2.1 Zer da Hizkuntzalaritza? Hizkuntzak eta hauekin zerikusia dituzten fenomenoak aztertzen dituen zientzia. Hizkuntzak sistema bat bezala funtzionatzen du. Sistema horren barruan fonetika eta fonologia, morfosintaxia, lexikologia, semantika, pragmatika daude. Hizkuntzalaritza zientzia oso zabala da eta hainbat arlo ditu. Hona hemen batzuk: Hizkuntzen jabekuntza Hizkuntzalaritza antropologikoa Soziolinguistika Psikolinguistika Neurolinguistika Hizkuntzalaritza historikoa edo konparatua Korpusaren hizkuntzalaritza Hizkuntzalaritza konputazionala Hizkuntzalaritza aplikatua … 2.1.1 Zer izan behar dugu kontuan hizkuntza bat ikasterakoan? Eragiten duten elementuak asko direla esan ohi da, ikertuenak hauek dira: Arreta: askotan hizkuntza bat ikasten dugunean ez ditugu gauza asko kontuan izaten… (klasean ariketa laburra) Filtro afektiboak (motibazioa tartean) Kanpoko eta barneko faktoreak… 2.1.2 Zer da filtro afektiboa? Filtro afektiboa L2 jabekuntza/ikaste prozesua ulertzeko teoria bat da, eta L2 bat jabetzeko/ikasteko arrakasta edo hutsegitearekin lotutako aldagai emozionalak azaltzen ditu. Filtro psikologiko ikustezina da eta L2 jabekuntza/ikaste prozesua erraztu edo oztopatu dezake. Filtro afektiboa altua denean, ikasleak estresa, antsietatea edo konfiantza eza esperimentatu ahal ditu, eta honek L2 jabekuntza/ikaste prozesuaren arrakasta eragotzi dezake. Filtro afektiboa baxua denean L2 praktikatzeko eta ikasteko jarrera positiboa eta arriskutsu bat (beldur barik) errazten du. Hausnarketa (a) Filtro afektiboa kontuan hartuta, zer nolako esperientzia izan duzu beste hizkuntzak ikasterakoan? (b) Zer egin dezakegu filtro afektiboa txikitzeko? 2.2 Hizkuntzaren atal nagusiak Semantika Pragmatika Morfologia Sintaxia Fonetika Fonologia … 2.2.1 Semantika eta Pragmatika 2.2.1.1 Semantika Zeinu linguistikoen esanahiaz arduratzen den hizkuntzalaritzaren azpiatala da. Semantikak esanahi batzuek besteekin duten erlazioa aztertzen du, baita hitzek erreferenteekiko erlazioan dituzten esanahi-aldaketak ere. 2.2.1.2 Pragmatika Hizkuntzaren erabilera zuzena aztertzen du, eta hizkuntza testuinguru zehatz batean aztertzen du. 2.2.1.3 Esate baterako Lagun bat afaltzera gonbidatzen duzu, eta zure lagunak pastel bat hartzen duenean zure alabak esaten dio: Pastela jaten baduzu gehiago lodituko zara! Zu lotsatuta zaude eta ezin duzu sinetsi alabak lagunari esan diona. Alabak esan duenak zentzua dauka: pastela jaten badugu, lodituko gara. Baina testuinguru soziala dela eta, amak interpretatzen du alabak lagunari lodi dagoela esan diola. Beraz, lehenengo esaldia, pastela jaten badugu, lodituko gara, semantikari egiten dio erreferentzia, baina esaldiaren erabilera zuzena/desegokia kasu honetan, pragmatikari. Zuk horren antzerako adibide bat aurkitu behar duzu, ahaleginez, bizi izandako zerbait kontatuaz. 2.2.1.4 Glosarioa, semantika eta pragmatika: ariketa Bilatu hurrengo kontzeptuen definizioa eta euskarazko adibideak aipatu: hiponimoa hiperonimoa sinonimoa antonimoa homonimoa 2.2.2 Morfologia eta Sintaxia Morfologiak hitzen barneko egitura aztertzen du. Nola bereizten ditugu hitzak morfologikoki? izenak, adjektiboak, aditzak, adberbioak, determinatzaileak, izenordainak, partikulak, aditz laguntzaileak, … Aztertu hurrengo esaldia morfologikoki: Lagunarekin etorri nintzen Lagun-a-rekin etor(r)-i n-in-tze-n Izena-artik.det.-soziatiboa aditz erroa-aspk. 1.per-erro.asp-1.per-irg. 2.2.2.1 Euskararen kasua Hitza maila goreneko unitatea da, morfema unitate minimoena. Morfema gramatikalak: funtzio gramatikal eta sintaktikoa. deklinabidea, artikuluak, etab. Morfema lexikalak: erro baten esanahia. erro = etxe, edalontzi, zoriontasun, … Deklinabideak Izen-sintagma: kasu gramatikalak Leku-denborazko kasuak 2.2.2.1.1 Kasu gramatikalak absolutoa: Ø mutil bat dator partitiboa: -rik ez du dirurik ergatiboa: -k neskak jan du datiboa: -i amari eman diot 2.2.2.1.2 Leku-denborazko kasuak inesiboa: -n etxean, amarengan leku-genitiboa: -ko/-go etxeko adlatiboa: -tik, -ra, -rako, -raino, -rantz etxetik, amarengandik; etxera, amarengana; etxerako, amarenganako; etxeraino, amarenganaino; etxerantz, amarenganantz 2.2.2.1.3 Beste osagarri batzuk genitiboa: -en neskaren instrumentala: -z gazteleraz soziatiboa: -kin neskarekin motibatiboa: -(n)gatik neskagatik destinatiboa: -entzat neskarentzat Gehitxuago jakiteko 2.2.2.2 Ariketak (1): Aztertu hurrengo esaldia morfologikoki Laguntza ariketa hau egiteko, hemen Amaren etxera noa. Atzo ez ginen eskolara etorri. Hemen salda dago. Medikuarengana joan behar dut. 2.2.2.3 Sintaxia Sintaxiak, berriz, perpausen barneko egitura eta egitura horiek perpausan betetzen duten funtzioa. Gehitxuago jakiteko Glosarioa, morfologia eta sintaxia: ariketa Bilatu hurrengo kontzeptuen definizioa eta adibideak aipatu: izen-sintagma aditz-sintagma ergatiboa komunztadura perpausa 2.2.3 Fonetika eta Fonologia 2.2.3.1 Fonologia fonemak eta beraien funtzioa aztertzen dituen zientzia. Fonemak unitate linguistiko txikienak dira, ez daukate esanahirik eta abstraktuak dira. Esanahiak bereizteko balio dute: adibidez, kopa eta topa. /k/ eta /t/ ez dute esanahirik, baina bi hitz hauek bereizteko balio dute. 2.2.3.2 Fonetika Fonetikak soinuak/hotsak eta beraien ekoizpena aztertzen dituen zientzia da. Hau da, soinuak nola eratzen diren eta nola hautematen diren. Hotsak fonemen errepresentazio materialak dira. 2.2.3.2.1 Euskararen hotsak 2.2.3.2.1.1 Bokalak /a/ : erdiko bokal ireki edo behekoa /e/ : aitzineko bokal erdi-ireki edo artekoa /i/ : aitzineko bokal itxi edo goikoa /o/ : atzeko bokal erdi-ireki edo artekoa /u/ : atzeko bokal itxi edo goikoa /y/ : aitzineko bokal biribildu itxi edo goikoa, ortografikoki üz adierazten dena. 2.2.3.2.1.2 Kontsonanteak 24 fonema kontsonantiko daude. Fonemak honen arabera sailkatzen dira: ahots korden ekintza sudur/aho barrunbearen arteko bereizketa ahoskunea ahots moldea Glosarioa, fonetika eta fonologia: ariketa Bilatu hurrengo kontzeptuen definizioa eta euskarazko adibideak aipatu: alofonoa fonema hiatoa azentua diptongo Ariketa nagusia Euskara beste hizkuntzekin konparatuz https://www.hiru.eus/eu/lengua/semantica (09/10/2018) https://prezi.com/0s5igkyblus_/pragmatika/ https://www.euskara.euskadi.eus/r59-lurconte/eu/contenidos/articulo/c0301/eu_d0301008/0301008.html https://ikasmaterialak.ehu.eus/hizkuntza-ikasketak/euskal-fonetika-fonologia/euskal-fonetika-fonologiaren-ikasketarako-gaiak.pdf Oinarrizko irakurgaia Barreña (2012) irakurri behar duzue eta horretan oinarrituta, euskararen jabekuntzaren denbora lerroa egin beharko duzue. Erreferentziak Barreña, A. (2012). Fonologiaren, lexikoaren, morfologiaren eta sintaxiaren garapena haur euskaldunengan. In Hizkuntzaz jabetzen (0-6) (Libk. 16, or. 67–107). Mendebalde Kultura Alkartea. http://www.mendebalde.com/modulos/usuariosFtp/conexion/archi524A.pdf Euskara Institutua, EHU. (2011). Hots motak, euskal soinuak. In Sareko Euskal Gramatika (SEG). https://www.ehu.eus/seg/fon/1/1/1 "],
["nola-ikasten-du-umeak-hizketan.html", " 3 Nola ikasten du umeak hizketan? 3.1 Hizkuntza: Komunikatzeko tresna 3.2 Umearen eta helduaren eginkizuna hizkuntzaren jabekuntza-prozesuan 3.3 Komunikazioaren garapena lehen urteetan 3.4 Laburpena", " 3 Nola ikasten du umeak hizketan? Komunikazioaren garapena lehen urteetan etxean eta eskolan Nola ikasten du umeak hitz egiten? Horixe da ikasgai honetako ardatza. Hori garatzeko hiru atal nagusi garatuko dira: Hizkuntza komunikatzeko tresna bezala. Hizkuntzaren jabekuntza eta garapena komunikazioaren markoan. Umearen eta helduaren eginkizuna hizkuntzaren jabekuntza-prozesuan Komunikazioaren garapena lehen urteetan. Horrela, ekin diezaiogun gaiaren lehenengo atalari: 3.1 Hizkuntza: Komunikatzeko tresna Zer behar da hizkuntzak eraginkorki funtziona dezan? Hurrengo diagramak laburpena proposatzen du. Umeek horixe erabiltzen trebatzen dira holakoak eginaz: Besteekin elkarrekintzan arituz. Euren inguruko pertsonekin askotariko jarduerak biziz eta partekatuz. Umearen bilakaera-momentura egokituriko estrategiak erabiltzen dituzten helduekin ekinaz. Berez, guretzat nabarmena izan daitekeen arren, kontuan izan behar dugu hizketan jardutea komunikazioarekin lotua dela, beraz, kontuan izatekoak dira hurrengoak, segidan garatuko ditugunak: Hizkuntzaren jabekuntza prozesua ez da lehenengo berbakin hasten, umearen komunikazioaren oinarriak ikastean hasten da Berbaren agerrera prozesu horretan ulertu behar da, beharrizan zehatzei erantzunez sortuko den erantzun eraginkorra da hitza, hizkuntzaren garapeneko ernamuina Hizkuntzaren jabekuntza eta garapena komunikazioaren markoan ulertu behar dira 3.2 Umearen eta helduaren eginkizuna hizkuntzaren jabekuntza-prozesuan Tarte honek honako azpigaitan du banaketa Umeak eraikitzen du hizkuntza Helduaren eginkizuna umeak egin behar duen eraikuntza horretan Formatuak, helduon egingarrietako bat Helduen umeekiko hizkuntzaren ezaugarri batzuk 3.2.1 Umearen paper aktiboa hizkuntzaren garapenean: umeak eraiki egiten du hizkuntza Umea, jaiotzen denetik, bere esperientzia interpretatzen saiatzen da. Horretarako dituen estrategiez baliatuko da, hasieran oso mugatuak izango direnak. Umearen paper aktiboa hizkuntzaren garapenean: umeak eraiki egiten du hizkuntza. Umeak nahiko antzera tratatuko ditu bere esperientziaren datu ezlinguistikoak eta datu linguistikoak: Ezagutzaren beste arloetan bezala, umeak aurre egiten die komunikazioan sortzen zaizkion arazoei: material linguistikoa ere aztertzen du, inferentziak eta dedukzioak eginaz, oinarrizko legeak ateratzen eta hipotesiak egiten ditu. Ez du hartzen informazioa heltzen zaion bere horretan gordetzen: berreraiki egiten du, bere aurreezagutzetan oinarrituta. Aldez aurretik ezagutzen duena berrazterttzen du eta material ezagun horrekin esperimentatzen du Lan hori egiteko, informazioa behar du hizkuntzaz eta hizkuntzaren erabileraz, informazio hori interpretatzeko estrategiak garatu eta aukeratu behar du hipotesiak nola egiaztatu. Ume txikiaren interpretazio ahalmenak mugatuak direnez, ezinbestekoa da helduak haren lana erraztea. 3.2.2 Helduaren eginkizuna umearen eraikuntza lan horretan Zergatik den aztertu barik, esan dezakegu lehen momentutik saiatzen dela heldua umearekin komunikatzen. Pentsa dezagun zer egiten dugun haur haioberri baten aurrean, eta gutariko gehienok (denok bagina, hobe) umeari hitz egiten diogu, berari, ez berari buruz; nahiz eta intelektualkti esango genukeen haurrak gure esanik ez lukeela ulertuko. Helduak hori egiten duenean informazioa ematen dio umeari hizkuntzaz eta hizkuntzaren erabileraz harekin dituen harreman komunikatibo zuzenetan. Gainera, helduak umearen hipotesiak baieztatzen edo zuzentzen ditu. Umearen lana errazten du helduak, andamiatu egiten du, haurraren gaitasunetara egokituta: hasieran behin eta berriz errepikatzen diren interakzio-marko egonkor eta mugatuak (formatoak) eskaintzen dizkio ume txikiari zuzentzen dizkion hizkera eta esanahiak egokitzen ditu beste estrategia batzuk ere bai Helduak arreta berezia jartzen du entzule gisa umeak adierazten duena ondo ulertzeko, eta umeak esandakotik abiatuko da gaia garatuz edo umea bultzatuz berak egin dezan 3.2.3 Formatuak: andamiatze mota Helduaren eta umearen arteko elkarrekintza patroiak dira, testuinguru mugatu, egonkor eta ezagunetan garatzen direnak. Partaide bakoitzaren rolak zehaztuta daude formatuetan. Umea, formatuak menperatu ahala, helduarena izan den rol hura hartzen hasten da. Hasieran helduak kontrolatu eta zuzentzen du harremana. Formatuak normalean umearen bizitzaren eguneroko errutinen inguruan erabiltzen ditugu, jana, loa, garbiketa, jolasa,… 3.2.3.1 Formatu motak Arreta bateratuko formatuak helduak eta haurrak une berean arreta objektu jakin batean jartzen duteneko interakzioak. (adibidez, irudi-liburuen irakurketa) Ekintza bateratuko formatuak heldua eta haurra objektu jakin batekin batera dabiltzaneko interakzioak. (adibidez, hartu-emoneko jolasak, sartu-aterakoak, eraikibotakoak,…) Adibide bat Heldua eta haurra irudidun liburua irakurtzen Zaintzailea (objektua seinalatuz) -: Begira Haurra -: (…) Zaintzailea -: Zer da hori? Haurra -: (…) Zaintzailea -: Txakurtxoa Haurra -: (…) Zaintzailea -: Bai, txakurtxoa Zaintzailea -: Nola egiten du txakurtxoak? Haurra -: (…) Zaintzailea -: Uau, uau Haurra -: Au Zaintzailea -: Holaxe, bai, uau, uau 3.2.3.2 Zertarako formatua: Interpretazio marko gisa funtzionatzen dute. Formatuen erabileraren bitartez, umeari inguru ulergarriagoa eskaintzen diegu eta hor berak errazago hartuko du bere tokia eta eragiteko bidea. Umearentzat ulergarriagoa egiten dute haren inguruan gertatzen eta esaten dena (informazioa prozesatzeko umeak duen gaitasun mugatua kontuan hartu behar dugu) Umearen parte-hartze aktiboa errazten dute (umeak egindakoak edota esandakoak erraz hartzen du esanahia testuinguru horretan). Oinarrizko termino eta egitura linguistikoez hornitzen dute umea Adibide bat: Helduak umearen diskurtsoa andamiatzen du Ama -: Esan izekoari non egon zaren. Umea -: Parke. Ama -: Parkean, bai, parkean egon gara. Eta zer ikusi duzu? Esan izekoari zer ikusi duzun. Umea -: Kua-kua. Ama -: Ahatetxuak, ezta? Umea -: Bai. 3.2.4 Helduak ume txikiari zuzentzen dion hizkeraren ezaugarriak Badira ezaugarri batzuk gizarte gehienetan aurki ditzakegunak: Hizkera enfatikoagoa: tonu altuak, goranzko intonazioa, azentu markatuagoak, keinuak, … Erritmo motelagoa Hizkuntza-sistema erraztua: artikulazio argia esaldi laburrak, sinpleak (sintaktikoki eta semantikoki) eta osoak ohiko lexikoa: konplexutasun eta dibertsitate gutxiagokoa “Orain eta hemen”ari oso lotua Galderazko, agintezko eta harridurazko perpausa ugari Arreta lortzeko dei ugari Errepikakorra Hedatzeak (umeak esandakoa gramatikalki osatu edota semantikoki aberasten duten produkzioak) … 3.3 Komunikazioaren garapena lehen urteetan Tarte nagusi bitan ulertu behar da oraingo atala, komunikazio aurrelinguistikoa eta komunikazio linguistikoa. Horrezaz gain, tarte bakoitza ere bitan zatitu behar dugu hobeto ulertzeko, hastapen momentuak eta garapen momentuak. Hala ere, kontuan izan behar dugu hain argi eta zehatz zatitzen duguna ideien planoan ez dela erraz mugatzen sarri. 3.3.1 Komunikazio aurrelinguistikoa 3.3.1.1 Hastapenak: 0-4 hilabete 3.3.1.1.1 Umeak izaki aktiboa: bere inguruarekin harremanetan jarri eta interpretatuko du inguruarekiko duen harremana ez homogeneoa: portaera ezberdinak pertsonekin eta objektuekin berezkoa duen portaera-bagaiari esker (erreflexuak, biorritmoak, aurpegiekiko duten erakarpena, giza ahotsa beste soinuetatik bereizteko ahalmena, bokalizazioak…), harreman sozial primitiboak helduarekin, portaera horiek intentziorik ez badute ere Komunikazio aurrelinguistikoaren hastapenak 3.3.1.1.2 Helduak Lehenengo momentutik saiatzen da umearekin komunikatzen: umearen portaerak intentzioz janzten ditu bere portaera umearenera egokitzen du: umearen mugimenduak, keinuak eta bokalizazioak berak egiten dituenekin txandakatzen saiatzen da (proto-elkarrizketa) interakzio-marko egonkor, mugatu eta errepikakorrak eskaintzen dizkio umeari, bera izanik bien arteko harremana kontrolatu eta zuzenduko duena (formatoak) Umearentzat oso gratifikanteak diren afektibitate adierazpenak erakusten dizkio 3.3.1.2 Garapena: 5 - 12 hilabete 4-6 hilabeterekin, pertsonek ez ezik objektuek ere atentzioa emango diote umeari eta umea-heldua bikotea triangelu bihurtuko da umeak portaeren balore komunikatiboa ikasiko du pixkanaka (“naturalki” dituen portaerak “kulturarki” erabiltzen) eta keinuak, aurpegi-aiderazpenak, begiradak (batzuetan, bokalizazioez lagunduta) bere asmoak, desioak, interesak adierazteko erabiliko ditu bokalizazioak gero eta gehiago hurbilduko dira inguruko hizkuntzaren soinuetara urtearen bukaeran sortuko diren jolasak oso garrantzitsuak izango dira komunikazioaren garapenerako, elkarrizketaren arauak jarraitzen dituztelako (“jolas formatuak “ Bruner-en hitzetan) afektibitateak jarraitzen du izaten haurrak komunikazioan egiten dituen aurrerapenen eragileetako bat 3.3.1.3 Jolasak eta komunikazioaren garapena Urte bukaeran sortzen diren jolasek (hartu-emanekoek, sartu-aterakoek, eraiki-botakoek, kukuarenak,….) elkarrizketaren arauak jarraitzen dituzte. Jolasteko: derrigorrezkoa da asmoa adierazten jakitea eta baita bestearen asmoa interpretatzen jakitea: asmoaren iragarpena testuingurura erreferentziak egin behar dira: Mekanismo deiktikoen erabilera gai bat konpartitzen ikasi behar da eta horren inguruan bariazioak egin: Ustekizunak kontrolatzea 3.3.2 Komunikazio linguistikoaren 3.3.2.1 Hastapenak: 12-24 hilabete, keinutik berbara Garapen biologiko eta kognitiboan aurrera egin ahala eta komunikazio esperientzia gehiago eta konplexuagoak dituen neurrian, umeak asmoak zehaztasun handiagoz eta modu ekonomikoago batez komunikatu nahi izaten ditu eta horrek berba erabiltzera bultzatzen du. Berbek hauek ordezkatzen dituzten keinuen funtzioak betetzen dituzte: eskatzea, eskaintzea, ukatzea, … Umearen lehenengo berbek ez dute helduentzat duten esanahi bera eta pixkanaka egokitzen joan behar izaten du helduek egiten duten erabilerara Lehenengo urtearen bukaeran (18-24 hile) berbak funtzio berriak adierazteko erabiltzen ditu: informazioa eskatzeko, galderak erantzuteko, … 3.3.2.2 Garapena: 2-3 urte Umearen hiztegia izugarri hazten da, kategoria gramatikal guztietako berbak erabiliko dituelarik (izenak, aditzak, izenordainak, adjektiboak, artikuluak, …). Aditzak infinitiboan eta orain aldian Hitzen lehenengo konbinazioak Hiru urte betetzear dagoela, gai da mintzagaiari jarraitu eta hari informazioa gehitzeko, argitzeko eskaerak egingo ditu, … 3.3.2.3 3 urteko umea Sozialki Interakzioak izan ditzake hizkuntza erabiliz, elkarrizketaren oinarrizko arauak ezagutzen dituelako. Hala ere, interakzioaren arrakasta eta iraupena gaiaren eta solaskidearen trebetasunaren araberakoa izango da. Kognitiboki Bere mundua kategorizatu du eta gertaeren buru-errepresentazioak erabiltzen ditu gertakizun horietan parte hartzeko, gertatuko dena aurresateko eta gertatutakoa gogoratzeko. Linguistikoki Oinarrizko egitura linguistikoak eraiki ditzake bizi izandako gertakizunen berri emateko eta, inoren laguntzarekin, ordura arte partekatu ez duen informazioa emateko. Hala eta guztiz ere, mintzagaian modu jarraituan eta helduek lagundurik aritzeak inplikatzen duen oso trebetasun mugatutik berdinekin eta informazio ez partekatuen inguruan erraztasunez aritu arte bide luzea geratzen da (M. Comadevall &amp; MC. Cardona). 3.3.3 HHko lehen zikloko irakasle batek kontuan hartzekoa Umeak trebetasun komunikatiboak besteekin era askotako egoeratan dituen harreman komunikatibo indibidualetan menperatzen ditu Interakzio horietan eginbeharrekoa umearentzat motibagarria izan beharko da eta bere ahalmenetara egokitua, inplika dadin Hasieran interakzioaren antolaketa helduaren esku egongo da Afektibitatea haur txikiaren garapenaren eragile inportantea da 3.3.4 3-6 urteko umea Askotariko interakzio-testuingurutan hartzen du parte, asmo eta solaskide ezberdinekin, hizkuntzaren erabileran duen esperientzia zabalduz eta aberastuz. Berdinekiko interakzioak gero eta garrantzia handiagoa. Garapen kognitiboan ere aurrerapen inportanteak garai honetan: 3 urterekin duen egozentrismoa gaindituz joango da, espazio eta denbora erlazioetan aurrera egingo du, gaitasuna lortuko du arrazoitze logikoak ulertzeko, gai izango da bere ezagutza kontzeptu berriekin erlazionatzeko, hizkuntza bere jarduera aurreratu eta antolatzeko erabiltzen ikasiko du… Hiztegia aberastuko du eta baliabide linguistiko berri asko eskuratuko ditu Aurrerapen handiak hizkuntzaren erabilera kontestualizatuan eta lehenengo pausuak erabilera deskontestualizatuan 3 urterekin gaitasuna helduaren erabilera deskontestualizatua ulertzeko, gaiak sinpleak eta umearentzat erakargarriak direnean. Baina arazoak bere diskurtsoan “hemen eta orain”a gainditzeko. Horretarako zailtasunak: a) oraindik egozentrismoa gainditu gabe; b) espazio-denborazko erlazioen menperatze-prozesuaren hastapenetan dago eta ezin du diskurtsoa horren arabera antolatu. 4 urterekin ulertzen du helduaren diskurtso deskontestualizatuaeta trebatzen hasten da diskurtso deskontestualizatuetan. Egozentrismoa gainditzen. Gaitasuna oinarrizko espazio-denborazko erlazioak adierazteko eta aurrerapenak erlazio logikoen trebakuntzan ere, nahiz eta oraindik mugak izan erlazio horiek hitzez adierazteko. 5 urterekin gai da produkzio-testuinguruan presente ez dauden gauzez eta gertaerez hitz egiteko Erabilera kontestualizatua: produkzio-testuinguruaren menpe Erabilera deskontestualizatua: produkzio-testuinguruarekiko dependentziarik ez Mezua adierazteko eta ulertzeko laguntza ez-linguistikoa Produkzio-testuinguruak informazioa ematen du Ez-hitzezko kodeak erabiltzen dira Mezua adierazteko eta ulertzeko hitzetan oinarritu behar Produkzio-testuinguruak oso informazio gutxi Ez da ia erabiltzen ezhitzezko koderik Esanahia zuzenean negoziatzeko aukera Askotan aukerarik ez esanahia zuzenean negoziatzeko Hiztegi eta egitura linguistiko arruntagoak Hiztegi zehatza eta egitura linguistiko konplexuagoak Hizkuntza umeak besteekin komunikatzeko duen tresna izatetik, bere buruarekin komunikatzeko tresna ere bihurtuko da, eta bere inguruan jarduten lagunduko dio umeari: 3 urte Hizkuntzak umearen jarduera laguntzen du, baina oraindik ez dio balio bera jarduera antolatzeko, planifikatzeko… Hala ere, bere portaera eta besteena kontrolatzen laguntzen dio 4 urte Hizkuntza ekintza aurreratzen eta antolatzen hasten da. Hizkuntza egozentrikoa. 5 urte Hizkuntzak ekintza aurreratzen du eta jarduera planifikatzeko eta antolatzeko balioko dio Besteek umearekin dituzten harremanetan hizkuntza asmo ezberdinetarako erabiliko dutenez, umea erabilera edo funtzio horietan trebatuz joango da. Umeen hizkuntza funtzioak (J.TOUGH) 3.3.4.1 Hizkuntza funtzioen garapena LEHENENGO: norberaren burua finkatu, gidatu, kontatu GEROAGO: arrazoitu, iragarri, proiektatu, imajinatu Funtzioen garapena kategoria bakoitzaren barnean ere gertatzen da: umeak funtzio horiek burutzeko erabiltzen dituen estrategia ezberdinek adieraziko dute garapenaren zein puntutan aurkitzen den, hau da, adierazten duen pentsamenduaren konplexutasun maila Umeak hiztegia aberastu eta hizkuntzaren oinarrizko egiturak eskuratuko ditu. Umearen berbetaren ezaugarri formalak: 3 urte L1eko fonema gehienen ahoskatzea Izenordain posesiboen (1.2. perts), adjektiboen eta erakusleen erabilera 3-4 hitzeko esaldi sinpleak trebetasuna baiezko eta ezezko adierazpen perpausen erabileran aditzak indikatibozko orainaldian eta aginteran aditzen aspektu burutuaren eta geroaren erabileraren hastapenak 4 urte hiztegi zabala eta nahiko zehatza pertsona izenordainen erabilera zuzena perpaus konposatuen erabileraren hastapenak (koordinatuak, bereziki) izenordain galdetzaileak galderetan baldintzazkoen eta subjuntiboen erabileraren hastapenak 5 urte L1en fonemen ahoskatze zuzena hiztegi aberatsa esaldi konposatuen (koordinatuak zein menpekoak) erabilera 3.3.5 5-6 urteko umea Sozialki Besteekiko harreman mailak ahalbidetzen dio era koordinatuan jolastea eta jolasa hizkuntzaren bidez planifikatzea, nahiz eta oraindik gatazkak gerta daitezkeen. Berbeta solaskidearen beharrizanetara eta egoeretara egokitzen du. Kognitiboki Bere ezagutza kontzeptualaren barnean bere kultura propioaren hainbat ezagutza dago: landareak, animaliak, makinak, zenbakiak, espazioa, denbora. Gainera, ezagutza horrek ahalbidetzen dio azalpen luzeak jarraitzea, edukia ulertzea eta garrantzitsuak diren alderdiak gogoratzea. Linguistikoki 5000-6000 berba inguruko hiztegia du, perpaus-egitura eta egitura diskurtsiboa ondo erabiltzen ditu eta talde sozialaren barruan erabilera oinarrizkoenak interpretatzeko beharrezkoa den hizkuntzaren erabilera pragmatikoa ulertzen du. (M. COMADEVALL – M.C.CARDONA) 3.4 Laburpena Hezitzaileak kontuan hartzeko Egitekoak Haurrak komunikazio egoeratan parte hartuz ikasten du hitz egiten Komunikazio egoerak sortu, antolatu Hizkuntzaren funtzio ezberdinak garatzeko, umeak askotariko komunikazio egoeratan parte hartu behar du Era askotako komunikazio egoerak sortu, antolatu Behar-beharrezkoa umeak komunikazio egoeratan parte hartu nahi eta ahal izatea Haurrarentzako esanguratsuak eta neurrikoak diren eginkizunak proposatu Haurrak hizkuntzaren erabilera desberdinak elkarrizketetan ikasten ditu, berak baino gehiago dakien solaskide batekin Elkarrizketa esperientzia aberatsak bultzatu Elkarrizketa esperientziak onuragarriak izateko, helduak umeak esan nahi duena kontuan hartu eta haren ahalmen linguistiko eta kognitiboetara egokituko da Elkarrizketetan, adi egon umeak esan nahi duenari eta egokitzapenak egin berbetan eta esanahietan Ume txikiak trebetasun komunikatiboak besteekin dituen harreman komunikatibo zuzenetan menperatzen ditu Ume bakoitzarekin harreman indibidualak bultzatu Komunikazioan aurrera egiteko, oso inportanteak dira afektiboki gratifikanteak diren harremanak Umeentzako afektiboki betegarriak diren harremanak bultzatu "],
["proiektua.html", "Proiektua Baliabide bibliografikoak", " Proiektua Azalpenak dokumentu honetan eta orientabideak ahozko aurkezpenerako hemen eta idatzizkorako hemen. Transkripzioak egiteko baliabide batzuei buruz eta adibide bat Transcriber softwarea * erabilita. Baliabide bibliografikoak Guibourg, I. (2000). El desarrollo de la comunicación. In Correig, M. &amp; Bigas, M. (arg.), Didáctica de la lengua en la educación infantil. (orr. 13-42). Madrid: Síntesis. Hemen Tough, J. (1996). El lenguaje oral en la escuela. Madrid: Visor. (3 testu) Hemen, hemen, hemen eta irudiak hemen. "],
["hizkuntza-patologiak.html", " 4 Hizkuntza patologiak 4.1 Ohar batzuk 4.2 Lana: Hizkuntza patologia bat Haur Hezkuntzako gelan 4.3 Derrigorrezko bibliografia", " 4 Hizkuntza patologiak Hizkuntza patologiei ere tarte bat eman behar zaio Haur Hezkuntzako graduko formakuntzan. Hala ere, ez dugu ahaztu behar formakuntzak ez duela bideratzen ez diagnostikorako ezta tratamendu espezialdurako. Hori ahaztu gabe, ikasgai honetako ardatza gelan egingo den lana izango da. 4.1 Ohar batzuk Neurohizkuntzalaritza = Neurologia + Hizkuntzalaritza Ikuspegi nagusi ditugu euren artean: Lokalizaziozionistak Vs Konexionistak Garuna Ideia hizkuntzara daramagu, garunean Nerbio sistema: Zentrala Periferikoa + Mintzamena + Idazmena + Keinu hizkuntzak Hizkuntza Nahasmenak Organikoa Funtzionala Bigarren mailakoa Afasia Anartria Alexia Agrafia Disfasia Disartria Hipoakusia Hizkeraren atzerapen sinpleak Disfasia ebolutiboa Dislexia ebolutiboa Dislalia Disfemia Disfonia Nahasmen deribatuak (THDA, epilepsia…) Apunte hauetan aberats. 4.2 Lana: Hizkuntza patologia bat Haur Hezkuntzako gelan Ikasgelako talde bakoitzak lantzeko patologiaren bat aukeratu behar du eta holako pausuak eman behar dira horretan oinarrituta: Justifikatu aukera (irakaslea konbentzitu aukeraketaren mesedeaz) Ikasi nahasmenduaren inguruan hurrengo ardatzak hartuta Ezaugarriak (fisiologikoak, sozialak, portaerazkoak…) Tratamenduak Haur Hezkuntzako gelan hartuko lituzkeen ezaugarriak. Haur Hezkuntzako irakasleak zer egin behar duen Gako kontzeptuak identifikatu Txostena idatzi Talde guztiaren aurreko aurkezpena egin Azterketa egin ikasitakoa ebaluatzeko Txostena eman irakasleari (niri), azterketaren emaitzen hausnarketa bat duela. 4.3 Derrigorrezko bibliografia Derrigorrezko bakarra aipatzen zaizuen arren, zuen txostenetan aukeratzen duzuen lana egiteko baliabide egokiak hartuko dituzuela espero da. Fernandez, B. (2012). Hizkuntza patologiak. Hemen "],
["references.html", "References", " References "]
]
